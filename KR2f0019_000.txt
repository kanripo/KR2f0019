# -*- mode: mandoku-view; -*-
#+TITLE: 馬端肅奏議
#+DATE: 2015-08-24 22:32:39.751534
#+PROPERTY: ID KR2f0019
#+PROPERTY: BASEEDITION WYG    
#+PROPERTY: JUAN 提要
<pb:KR2f0019_WYG_000-1a>¶
欽定四庫全書　　　　　史部六¶
　端肅奏議　　　　　　　詔令奏議𩔖二(奏議之/屬)¶
　　提要¶
　　　　(臣/)等謹案端肅奏議十二巻明馬文升撰文¶
　　　　升字負圖均州人景泰辛未進士官至兵部¶
　　　　尚書諡端肅事蹟具明史本𫝊文升砥礪㢘¶
　　　　隅練達政體朝端大議往往待之而决與王¶
　　　　恕劉大夏俱負一時重望此集奏議五十五¶
<pb:KR2f0019_WYG_000-1b>¶
　　　　篇乃嘉靖丁未其孫天祐所編次凡史𫝊所¶
　　　　載直言讜論全文皆具載集中其請正北岳¶
　　　　祀典於渾源州一疏則本𫝊不載而見於禮¶
　　　　志其為左都御史時所言振肅風紀十五章¶
　　　　史𫝊不詳其目今亦獨見此書大抵有闗家¶
　　　　國至計惟文升於成化中巡撫遼東總督漕¶
　　　　運著有勞績當時必多所建白乃集中概不¶
　　　　之及而自孝宗召用以後所陳奏者則甄録¶
<pb:KR2f0019_WYG_000-2a>¶
　　　　無遺盖當憲宗之時文升雖敭厯中外而屢¶
　　　　為汪直李孜省軰所搆不能盡行其志及其¶
　　　　被遇孝宗明良相契得以展布其謨猷故所¶
　　　　言盡為剴切其生平靖獻之志畧具是編讀¶
　　　　其文可以知其所遭際矣乾隆四十五年三¶
　　　　月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
