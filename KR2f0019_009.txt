# -*- mode: mandoku-view; -*-
#+TITLE: 馬端肅奏議
#+DATE: 2015-08-24 22:32:39.918030
#+PROPERTY: ID KR2f0019
#+PROPERTY: BASEEDITION WYG    
#+PROPERTY: JUAN 卷九
<pb:KR2f0019_WYG_009-1a>¶
欽定四庫全書¶
　端肅奏議巻九¶
　　　　　　　　　　　　明　馬文升　撰¶
　　處置銀兩以濟邊餉事¶
照得近年因北敵小王子人馬數萬往牧河套犯我邊¶
陲朝廷軫念地方重恤生靈命將出師往彼征剿主客¶
軍馬五萬之上日費糧料草束不止千金但以陜西人¶
民自成化二十二年大遭飢荒死亡過半加以去歲延¶
<pb:KR2f0019_WYG_009-1b>¶
慶二府旱災無收各邊糧素無積蓄欽差總督邊儲大¶
臣誠恐邊餉不敷設法分派腹裏人民轉運訪得每糧¶
石除本色外用脚價銀二三兩每草一束除本色外用脚價¶
銀一錢二三分方得轉運到邊里無空户户無閒丁懼¶
怕殺虜逃亡者衆此外無計可施累次具奏有欲軍民¶
上納銀兩授以武職者有欲生員納銀許其入監者有¶
欲僧道納銀給以度牒者有欲吏典納銀免其京考者¶
各衙門恐傷治體多不允從戸部或開中鹽引茶課或¶
<pb:KR2f0019_WYG_009-2a>¶
行取皂𨽻銀兩東那西輳方得六十萬兩之數又於河¶
南預備秋夏税糧本色一十七萬石以毎石用銀二三¶
兩計之須得銀五十萬兩每兩須賣榖麥二十石而民¶
何以堪今陜西一方用兵未及半年之餘本色之外用¶
銀已該前數况遼東女直合謀侵犯未見寧息而湖廣¶
貴州見今相繼用兵近聞南北直𨽻河南山東有大水¶
蟲蝗之災秋無所收春來小民缺食嗷嗷待哺必須賑¶
濟有司倉廩空虛帑蔵銀兩不多不知將何以處置耶¶
<pb:KR2f0019_WYG_009-2b>¶
仰惟我太祖髙皇帝平定天下之初經制國賦論田定¶
税驗畝徴糧天下相同今該各布政司并直𨽻府州縣¶
折糧價銀多有不一有每石折銀二錢五分者有折銀¶
一兩用價八九錢者少亦六七錢者草每束有折銀三¶
分者有上納用銀六七分或四五分者除官錢并加倍¶
糧數及廣西雲貴外不為常例權時之冝自𢎞治十四¶
年為始每糧一石暫増銀二錢每草一束暫増銀二分¶
則數十萬兩之銀可立而得况出自地畝分所當然比¶
<pb:KR2f0019_WYG_009-3a>¶
之每石折銀一兩者不及其半用價三兩者霄壤不侔¶
既不係横徴重歛亦不係額外濫收衆輕易舉民亦樂¶
從候邊方寧静照舊折納不猶愈於前項賣官鬻爵等¶
項事例有虧治體而見輕外夷乎急濟邊餉計無出此¶
伏望皇上念邊務之方殷思軍餉之不足斷自宸衷勅¶
下户部早為查處毋惑羣議必於施行凡百官員不許¶
阻撓臣叨任大臣職掌兵政恨河套敵寇未曾殄滅憫¶
陜西人民供運疲困恐生意外之虞寢食不遑日夜思¶
<pb:KR2f0019_WYG_009-3b>¶
維不避怨謗而建此生財助邊之議更乞聖明留意邊¶
方生靈不勝幸甚為此具本親齎謹題請㫖¶
　　地震非常事¶
查得近該巡按陜西監察御史燕忠奏稱據西安并長¶
安等縣申稱𢎞治十四年正月初一日申時分忽然地¶
震有聲從東北起響向西南而去動搖軍民房屋本日¶
酉時分復響有聲如前至次日寅時又響如前及據本¶
府朝邑縣申本年正月初一日并初二日寅時地震聲¶
<pb:KR2f0019_WYG_009-4a>¶
響如雷自西南起將本縣城樓垜口并各衙門倉監等¶
房及概縣軍民房屋震搖倒塌共五千四百八十五間¶
壓死大小男女一百七十名口壓傷九十四名口壓死¶
頭畜三百九十一頭隻及縣東北正東東南地方安昌¶
八里一十九處遍地竅眼湧出水深淺不等汎流震開¶
裂縫長約一二丈者四五丈者湧出溢流良乆方止蔡¶
家堡嚴伯村等四處湧出幾流成河不時動搖自本日¶
起至十五日尚震未息人民驚惶四散逃避髙阜去處¶
<pb:KR2f0019_WYG_009-4b>¶
搭庵存住等因隨據延安慶陽二府及直𨽻潼關等衛¶
各申稱所屬州縣與前長安等縣日時地震聲勢相同¶
具奏該禮部抄出又訪河南河南府靈寳等縣亦各地¶
震如前臣惟地乃静物止而不動動則失其常也考之¶
古典地震乃臣不承於君外敵不承於中國之兆歴代¶
固有地震未有震於正月朔日者亦未有震開而裂水¶
出將成河者此乃非常之異古今所未多見者也况朝¶
邑縣南近華嶽東連黄河而潼關之山實與華嶽相連¶
<pb:KR2f0019_WYG_009-5a>¶
潼關朝邑地震如此之甚則華嶽黄河必為之震溢矣¶
且兆不虚示必有其應况陜西乃關中重地四鄰番冦¶
而延慶二府又與河套宻邇正月朔日地震而敵人十¶
五日擁衆入寇榆林外敵侵陵中國之兆亦已明矣臣¶
聞此大異驚愕莫知所措除痛加修省外照得即今北¶
敵小王子部落日衆精兵數萬其酋首火篩者梟雄桀¶
黠往徃以詐計敗我官軍近來入寇少散搶掠專一攻¶
圍城堡燒毁草束而用兵且精亦有號令觀其所存其¶
<pb:KR2f0019_WYG_009-5b>¶
志非小若不使之大遭挫敗逺遁隂山或自相讐殺部¶
落離散年復一年得我厚利獲我兵甲以彼之馬力藉¶
我之技巧恐終為中國之大患也仰惟陛下宵旰憂勞¶
勵精圗治雖古帝王亦不過是冝其兩儀奠位四夷賔¶
服今陜西地震如此其異非常是皆天心仁愛陛下故¶
示此以警告之欲其早為修省而保鴻圗於億萬斯年¶
也今海内民困財竭兵衰將懦紀綱未大振法令未大¶
行文恬武嬉奢靡成風敵寇猖獗人心渙散此正安内¶
<pb:KR2f0019_WYG_009-6a>¶
攘外之時修徳弭災之日伏望陛下祗畏變異修省尅¶
責行仁政以安養斯民重臺諫以廣言路府庫之金帛¶
重為撙節以備𦂳急之用無益之齋醮暫免修設以省¶
浪費之繁念錢糧之空虛止傳奉無例之官憫畿民之¶
艱窘禁奏討有礙之地遵聖祖之訓毎清晨視朝法列¶
聖之規日奏事二次今敵住河套正在用兵之際乞將¶
陜西織造絨毼内官早取回京以蘇一方軍民之困存¶
其餘力以備三邊飛輓之急仍乞勅翰林院撰冩祭文¶
<pb:KR2f0019_WYG_009-6b>¶
禮部奏請差官齎捧香帛前去陜西致祭西嶽華山西¶
鎮吳山之神更乞勅陜西巡撫都御史將被震倒塌房¶
屋及壓死壓傷軍民之家毎門量給銀若干兩以為賑¶
恤埋𦵏之資及將所屬一應不急之務俱暫停止凡百¶
安緝之方悉從舉行猶須操練軍馬修理城池務使地¶
方寧静軍民獲安内治既修則外患不足畏矣臣荷國¶
厚恩五十餘年官居保傅職掌兵戎國家安危實同休¶
戚覩兹變異無任憂惶伏望陛下察臣愚衷憫臣勞¶
<pb:KR2f0019_WYG_009-7a>¶
瘁前項所陳一一俯賜施行則臣安享厚禄不為&KR0804;顏¶
而陛下言聴計從亦不虚負累次勉留温切之詔矣宗¶
社幸甚生靈幸甚為此具本親齎謹題請㫖𢎞治十四¶
年二月十八日具題¶
　　傳奉事¶
切惟國家之患莫大於天災天災之重莫先於荒旱盖荒旱¶
則田無所收而民必至於缺其食食缺則命不可保而¶
必至於為盜盜賊蠭起而禍患所由作矣自古君天下¶
<pb:KR2f0019_WYG_009-7b>¶
者莫不為憂而所以致此者豈無自而然哉仰惟皇上¶
禀上聖之資居天位之尊大孝隆於兩宫仁恩溥於四¶
海聲色之不邇貨利之不殖任賢去佞從正抑邪無一¶
令之不臧雖古帝王亦不過是冝其海嶽效靈而雨暘¶
時若三辰順序而百穀用成夫何去歲浙江温台寧紹¶
江南直𨽻太平寧國及應天府所屬江北直𨽻鳳廬淮¶
揚滁和等府州夏秋不雨田禾無收百姓缺食逃移流¶
亡餓殍盈途荷䝉皇上勅命憲臣及巡撫都御史巡按¶
<pb:KR2f0019_WYG_009-8a>¶
御史并南京守備等官大加賑濟但生齒至繁錢糧有¶
限所活者固多而餓死者尤衆豈期今歲鳳廬淮揚滁¶
和等府州并順天北直𨽻大名等府河南山東二布政¶
司所屬州縣自春至夏仍復不雨麥多枯槁榖未播種¶
人心徨徨亦無所望况漕運京儲尚未過淮此大有可¶
憂之時也凡此皆臣等叨任大臣復竊厚禄不能燮理¶
隂陽寅亮天地宣布徳澤以惠養黎元減省徭役以滋¶
培邦夲所致亦由在京内外衙門官員中間或有恣肆¶
<pb:KR2f0019_WYG_009-8b>¶
貪婪無所忌憚在外三司等官亦多縱惡容奸不行禁¶
治所以軍民受害積怨於中上干和氣致有旱熯之災¶
臣等又不倫預為建明至厪聖慮特降綸音不勝惶汗¶
除内府各衙門弊政已䝉欽降聖㫖榜文禁約外而在¶
外衙門積弊亦不可不革革弊貴有其要得其要則弊¶
不革而自無矣其要惟在於振紀綱嚴法度而已此時¶
紀綱漸弛法度少寛内外衙門弊政之多實由於此誠¶
如皇上斷自宸衷俯賜施行更乞推此心以施之庻政¶
<pb:KR2f0019_WYG_009-9a>¶
凡百司官員有犯者無分内外無間疏戚悉置於法無¶
少假貸執此之政堅如金石行此之令信如四時如此¶
則紀綱振法度行貪殘知懼而弊政自無宗社億萬無¶
疆之休端在此矣臣干冒天威不勝戰慄懇悃之至緣¶
係應詔革弊事理未敢擅便開坐謹題請㫖¶
　　計開¶
　一戒百官以修庻政¶
洪維我朝稽古建官内設五府六部都察院等衙門各¶
<pb:KR2f0019_WYG_009-9b>¶
統屬官以分理庻務外設都布按三司各率其屬以安¶
養軍民上下相維體統不紊雖唐虞三代亦不過是國¶
初法令嚴明官知警畏敢有犯者重則置之典刑輕則¶
流竄革職以故官無輕犯犯無輕貸所以庻績咸熙而¶
萬姓樂業未聞有所謂弊政者矣自正統年間以後每¶
遇災異朝廷必降勅切責修省咸知警畏近年以來在¶
内官員守法奉公而盡心所職者固有聴囑納賄而任¶
情行事者亦多或競華侈於輿馬衣服之間或誇美麗¶
<pb:KR2f0019_WYG_009-10a>¶
於居室妻妾之奉上下因循職業不修法日以弛而政¶
日以弊在外大小官員或極力以奉承權要或恣意以¶
剝削軍民科罰以遂其私淫刑以逞其暴巡按等官亦¶
多姑息旌異亷能之奏月無虚日參奏貪酷之官歲或¶
一見以致困窮無告寃抑莫伸政愈苛而民愈殘皆足¶
以上干天和召災致變誠非細故庻官之賢否係生民¶
之休戚若非官得其人弊政何由而革治道何由而隆¶
災變何由而弭乎伏望皇上降勅兩京府部等衙門并¶
<pb:KR2f0019_WYG_009-10b>¶
巡撫巡按都布按三司官各要正已正物為國為民嚴¶
戒所屬恪遵國憲各修其職務令謹其操持俾弊端悉¶
革而物議少息上體朝廷圗治之心下解生民倒懸之¶
苦庻㡬官得其人政得其理和氣日臻而災沴自消矣¶
　一公勸懲以别淑慝¶
臣聞唐虞之法三載考績三考黜陟幽明厯代遵行莫¶
之或易我朝法古為治叅酌時冝凡内外大小官員俱¶
以三年為一考在内先從本衙門堂上官考覈咨送本¶
<pb:KR2f0019_WYG_009-11a>¶
部定其稱否在外從本府并布按二司官考覈各出考¶
語三考各赴部給由定其黜陟在外方面府州縣官再遇¶
朝覲之年本部凴廵撫巡按布按二司揭帖考語黜其不¶
職官頗知懼其兩京堂上官例不考覈凡遇灾變科道官¶
必指名劾奏請議凛然但五品以下官員名位未崇不在¶
糾劾之列止是五年一次本部公同各衙門堂上官考察¶
但年期尚逺各官雖有不職者亦或遷轉而去以此漏網¶
者多及至給由各該堂上官考覈詞語又多溢美中間清¶
<pb:KR2f0019_WYG_009-11b>¶
譽無聞物論不與者亦不開平常不稱職等項勸懲之典¶
又或未公在外巡撫巡按按察方面等官責任非輕近年¶
皆尚和同風紀欠振以致貪虐滋甚有壞事殃民跡狀敗¶
露為言官所劾者往往付之查勘所以各官肆無忌憚患¶
失之心一生固位之謀百出此弊政之大者也今後在内¶
屬官果有貪淫不謹實跡昭然人所共知從本衙門堂上¶
官指名舉奏以凴罷黜其在外大小官員有的為民害¶
&KR0141;虐顯露者許巡撫巡按官挐問如律前項内外官員¶
<pb:KR2f0019_WYG_009-12a>¶
尚有知之未盡而漏舉者本部訪有的實事情奏請定¶
奪庻㡬勸懲以公淑慝以别政無不清而弊無不革矣¶
　一清𫝊奉以節冗費¶
先准兵部咨為救&KR0189;弭盗以安地方事該本部㑹官計議¶
題奉聖㫖各處地方灾傷重大民生困苦朕甚憫惻卿等¶
所言深切時弊事當行的還查議明白開具來説欽此欽¶
遵查議間今奉勅㫖臣等切惟人君之大柄莫先於惜名¶
器國家之首務莫急於節財用盖名器不惜則官必至於¶
<pb:KR2f0019_WYG_009-12b>¶
冗濫支費無窮而財用有不足矣君天下者豈可輕之而¶
不重者哉仰惟太祖髙皇帝奄有天下之初稽古建官各¶
有定員非効勞任事者額外未嘗輕授一官彼時事無不¶
立而政無不修所以府庫之財用有餘雖遇兵荒未嘗告¶
乏列聖相承咸率是道未聞有𫝊奉之官至成化年間始¶
開𫝊奉之門而冗官為之漸多十六年因遇星變廷臣論¶
奏奉憲宗皇帝聖㫖𫝊奉文職大小官員除勲戚功陞䕃¶
授禄用不動外其餘及儒士都寄名放囘有闕取用内有¶
<pb:KR2f0019_WYG_009-13a>¶
為事妄冒并乞恩陞授的查來定奪各衙門匠官精通¶
藝業的存留着支半俸欽此欽遵綸音一下中外歡欣¶
鼓舞咸以為雖漢武輪臺之詔亦不能過但當時𫝊陞¶
官員尚有退之未盡者恭遇皇上嗣登寳位之初俯從¶
言官之請但係傳奉官員盡行裁退天下欣然稱頌仁¶
明奈何近年以來大小官員傳奉者復多其他亦有白¶
衣人送中書處食糧習字出身得授中書舍人者前項¶
傳陞等官一年該支俸糧動至數萬石皂𨽻銀不止萬¶
<pb:KR2f0019_WYG_009-13b>¶
餘兩况今親藩已至三十餘府而郡王將軍中尉郡主¶
郡君縣君儀賔等項不下千數所用禄糧通該百萬石¶
有餘而兩京軍職比之洪武永樂年間員増數倍加以¶
軍國之費所以内外倉廩空虚帑蔵匱竭一遇兵荒動¶
至賣官鬻爵而措之無方矣且國家貢賦有限皆小民¶
膏脂供彼無功之庸輩月計不足歲計有餘則天下生¶
靈豈有不困而府庫之財豈有不竭者哉本部屢嘗上¶
請乞退此等冗官人等以省財用俱未䝉俞允亦有留¶
<pb:KR2f0019_WYG_009-14a>¶
中未出者且古者官以待有功賞以酬有勞有功者斯¶
授以官有勞者斯加其賞今各官不過由一藝小能無¶
大功勞叨授官職妄費錢糧無益於事是亦弊政之一¶
端也仰惟皇上敦行大孝善繼善述其於先帝良法美¶
意獨不能遵而行之乎伏望皇上大奮乾綱俯從羣議¶
將額外傳陞及乞恩所陞官員及中書處習字人數除¶
勲戚并進藥有効書冩制勅及大臣并經筵講讀官子¶
孫外其餘通行裁革閒住或止許冠帶榮身隨藝供事¶
<pb:KR2f0019_WYG_009-14b>¶
仍乞今後凡有代替乞恩傳奉陞官之人斷之以義不¶
徇以請自以塞倖門而戒奔競庻名器不濫而國用少¶
足矣𢎞治十四年五月初二日具題¶
　　暫且停止奉送神像以蘇民困事¶
查得近該御用監太監王瑞等奏稱欽䝉差往湖廣江¶
西等處公幹合用黄快船六十隻帶去官舍勇士人匠¶
八十六員名乞要應付等因奉聖㫖是欽此欽遵抄出¶
除照例應付外及詢討船之人俱言往武當山送𤣥帝¶
<pb:KR2f0019_WYG_009-15a>¶
神像近又該司禮監太監陳寛傳奉聖㫖朕弟汝王之¶
國凡一應合行的事該衙門便照例開具來説欽此除¶
欽遵施行外近又該巡按直𨽻監察御史丘天佑奏稱¶
直𨽻池州府貴池等縣地方五月十一日起十三日止¶
驟雨連綿山水汎漲勢約三丈渰死男婦二百六十一¶
名口漂流居民房屋一千九百餘間臣又聞河南山東¶
南北直𨽻遼東山西自七月以來天降驟雨平地水深¶
數尺漫倒城垣没渰田禾自通州直抵湖廣江河兩岸¶
<pb:KR2f0019_WYG_009-15b>¶
無處不被水灾而河南黄河之水為害尤甚各處秋田¶
必無所收况今陜西外夷在套勢甚猖獗未見剿平勞¶
及三省民不聊生而遼東敵人亦未寧静湖貴苗夷倡¶
亂方且用兵此正天下多事之秋也仰惟皇上奉送𤣥¶
帝神像於武當山固是為國為民祈福之意而神亦以¶
好生憫物為心臣昔巡按湖廣親詣本山看得宫殿雄¶
麗神像尊嚴此皆我太宗文皇帝所造其制度規模無¶
以復加矣皇上若欲奉送神像使時年豐稔邊方無事¶
<pb:KR2f0019_WYG_009-16a>¶
不甚勞傷且猶不可况今天下水旱蟲蝗邊方用兵親¶
王之國民困財竭之際而乃有此舉甚非所冝恐神亦¶
不安福亦不降矣欽命内臣并帯去官員匠役如此之¶
多所過去處該用人夫動輒數千差去官員固為安静¶
終是勞傷况自京城至於通州道路泥濘人馬難行尤¶
為不便臣累荷列聖莫大之恩叨官五十餘年幸䝉皇¶
上委任隆重職掌兵戎官居保傅責在輔弼使天下之¶
人竊議當此多事之秋而為此可已之事誠恐後世史¶
<pb:KR2f0019_WYG_009-16b>¶
必書之臣若不懇切為皇上言之是孤眷遇之恩勉留¶
之意則臣負國之罪將何所逭哉伏望皇上憫念生靈¶
察臣愚忠將前神像暫且停送俟年時豐稔邊方寧静¶
民困少蘇之日差官送去亦不為晚倘納臣言宗社幸¶
甚天下幸甚臣干冒神嚴不勝戰慄恐懼之至為此具¶
本親齎謹題請㫖𢎞治十四年閏七月十六日題¶
　　豫防邊患以保重地事¶
臣竊聞事貴早圗患當豫防易曰履霜堅氷至書曰制¶
<pb:KR2f0019_WYG_009-17a>¶
治於未亂此皆防患於未然圗事於未萌也凡事固然¶
邉患尤甚故昔魯侯征徐戎之亂吉甫伐獫狁之侵莫¶
不先事而慮内修而外攘也載諸書史昭然可徴切照¶
甘涼地方乃古外夷左賢王之地漢武帝傾海内之財¶
勞數十萬之衆方克取之設立酒泉張掖等郡以斷匈¶
奴之右臂盖北有勁敵為隣南則番戎所處若不分而¶
離之使彼此相合不下數十餘萬而中國何以當之則¶
甘涼地方誠為西北之重地也漢唐之末終不能守而¶
<pb:KR2f0019_WYG_009-17b>¶
趙宋全未能得至我朝復入職方設立都司屯聚重兵¶
故我太宗文皇帝深謀逺慮首命内臣總兵以鎮守其¶
地邊境晏然無事干戈後至正統初年敵人多爾濟巴勒¶
等為患數年靖逺伯王驥定西侯蔣貴始克平之迨至¶
天順年間敵人博囉摩囉歡等侵犯此地朝廷命將出¶
師未能剿平既而寧夏副總兵仇亷前去截殺兵過蘭¶
州迤北輕率寡謀被冦所誘數萬人馬喪亡過半自後¶
冦賊入於河套侵擾陜西而甘涼地方稍為寧静近自¶
<pb:KR2f0019_WYG_009-18a>¶
成化二十年以來此冦知彼將不得人生畜蕃息復往¶
彼處侵擾者又數年矣不入則已入則必得厚利而去¶
所在生畜搶掠殆盡而人口擄出者不可勝計官軍失¶
事被其降調者亦難悉數况先因進貢等項各該衛所¶
罷困已極所以敵人知我虚弱益肆猖獗而侵擾之心¶
未嘗少已且陜西路通甘涼止有蘭州浮橋一道若敵¶
以數千人拒守河橋糧運不能通援兵不&KR0014;進不數年¶
而甘涼之地難保無虞萬一甘涼失守則關中亦難保¶
<pb:KR2f0019_WYG_009-18b>¶
其不危近日本院節准兵部咨文該甘涼等處鎮守總¶
兵等官具奏敵人入境或五六十騎或一二百人其所¶
在各城堡官軍所報不曰追至某處路逺天晚恐墮賊¶
計掣兵囘還必曰用箭射死敵人數多俱被鈎拖去訖¶
未嘗見其奏有挫衂賊鋒斬獲賊級數多者止是陜西¶
靖邉衛官軍斬獲敵人首級三十七顆而人民被其虜¶
掠者亦不知其㡬何况邇因甘涼等處闕糧陜西臨鞏¶
二府人民已經儧運數次困苦不勝近該巡撫甘涼都¶
<pb:KR2f0019_WYG_009-19a>¶
御史羅明差來奏事舍人石玘臣等詢問説稱成化二¶
十三年十二月二十三日敵人自涼州直抵陜西蘭州¶
一帶入境搶掠四五日得去頭畜人口不知其數今甘¶
涼總兵等官奏稱止被敵人搶去夜不收馬五匹且前¶
項敵人連年搶掠毎得厚利邊將畏懼罪責往往務惟¶
隠蔽誠恐此敵窺知我邊糧闕兵寡即目天氣炎熱逺¶
遁窮荒固覺無事但恐秋髙馬肥弓勁之日糾合别種¶
部落擁衆入寇我邊無備不無又遭蹂躪年復一年彼¶
<pb:KR2f0019_WYG_009-19b>¶
敵益為得志而甘涼之地大有可憂思患預防不可不¶
慮如䝉乞勅兵部計議甘涼各城見有馬步官軍若干¶
若敵人擁衆犯邊有無足彀調用如或兵數不足預調¶
何處客兵前去截殺雖曰延綏調兵三千往來不常乆¶
駐則虚費糧草頻囘則徒勞士馬遇敵入冦緩不及事¶
如何為冝及行彼處總兵等官計議敵若擁衆侵犯用¶
何方畧挫其初來之鋒設何奇謀遏其深入之勢敵若¶
據守河橋援兵從何而進糧運從何而通方畧早定人¶
<pb:KR2f0019_WYG_009-20a>¶
馬豫集務使此冦大遭挫衂不敢犯我邊方用紓朝廷¶
西顧之憂永絶邊陲侵掠之患明白具奏期於必行仍¶
乞勅户部查算甘涼各城見在糧草若干可彀彼處軍¶
馬㡬年支用如調客兵有無闕乏如或不足作何措置¶
使糧草有數年之積不致臨時有闕乏之虞若再令腹¶
裏人民儧運千里饋糧民有飢色樵蘇後㸑師無宿飽¶
皆兵家所忌况陜西之民瘡痍未復尤非所冝前項二¶
事先時計慮猶恐為遲若臨時方籌不無誤事事之大¶
<pb:KR2f0019_WYG_009-20b>¶
有可憂者無過於此故我皇明祖訓有曰夷戎與西北¶
邊境互相宻邇累世戰征必選將練兵時謹備之者正¶
慮此耳臣等叨任大臣濫總風紀茍有所聞事關地方¶
不敢緘黙緣係預防邉患以保重地事理未敢擅便謹¶
題請㫖𢎞治元年四月二十九日具題¶
　¶
　¶
　端肅奏議巻九¶
