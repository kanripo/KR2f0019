# -*- mode: mandoku-view; -*-
#+TITLE: 馬端肅奏議
#+DATE: 2015-08-24 22:32:39.898369
#+PROPERTY: ID KR2f0019
#+PROPERTY: BASEEDITION WYG    
#+PROPERTY: JUAN 卷八
<pb:KR2f0019_WYG_008-1a>¶
欽定四庫全書¶
　端肅奏議巻八¶
　　　　　　　　　　　　明　馬文升　撰¶
　　陳情乞恩罷歸田里以弭天變事¶
照得𢎞治十一年十月十一日夜清寧宫災烟熖障天¶
其勢甚大此非常之變異也仰惟皇上嗣登寶位以來¶
敬天法祖勵政勤民聲色之不邇貨利之不殖無一事¶
而不合乎正道無一政而不恤乎軍民雖古堯舜之君¶
<pb:KR2f0019_WYG_008-1b>¶
天下亦不過此冝乎和氣召祥災異罔見然而近年各¶
處奏報天鳴地震等災異歲無空月今皇城之内猶有¶
此災變驚及九廟悸逮重幃此固上天仁愛皇上示此¶
儆戒欲皇上側身修行以保億萬年無疆之洪圗實亦¶
由臣叨任保傅濫居尚書職掌兵政係國安危學術踈¶
寡徳望淺薄不能陳善閉邪以匡輔聖明奉宣徳意以¶
康濟天下所致且古者國有大災人君固當修省必策¶
免不職大臣以應天變臣實居大臣之列况年踰七十¶
<pb:KR2f0019_WYG_008-2a>¶
精神衰憊不能任事竊禄瘝曠冝在所免伏望皇上痛¶
思致災之由重加修省之誠先將臣罷歸田里另選賢¶
能以充厥任庻天意可囘而災變可彌矣臣不勝戰慄¶
恐懼俟命之至為此具本親齎謹具奏聞伏候勅㫖𢎞¶
治十一年十月日奏¶
　　懇乞天恩容令休致以保晚節事¶
照得臣先因年滿七十累乞休致俱未䝉俞允頃因星¶
變復欲上請歸田以應災咎但念清寧宫工役未及告¶
<pb:KR2f0019_WYG_008-2b>¶
成又值邊方多警奏報填委未敢遽陳緣臣今年七十¶
有四聰明日減精力日耗强持衰憊之體乆忝宻勿之¶
班尚寛汰斥有妨賢路乞放歸田里以終餘年等因具¶
本奏奉聖㫖卿宿望老臣方隆委任豈可遽求休致冝¶
盡心職務不允所辭欽此欽遵臣伏覩綸音仰荷聖明¶
圗任舊臣弗忍棄去臣不勝感激雖隕首糜軀無以為¶
報但七十致仕國典具載臣之叨冒已踰四年思罄報¶
國之忠遂失進退之冝處事乖方致來物議况兵部職¶
<pb:KR2f0019_WYG_008-3a>¶
掌戎務係國安危臣衰老才識昏庸加以近來疝疾舉¶
發痰喘壅盛委的不堪任重伏望皇上俯徇愚悃容令¶
致仕全臣晚節不勝感戴天恩之至為此具本親齎謹¶
具奏聞伏候勅㫖𢎞治十二年十月初六日奏¶
　　復乞天恩憐憫衰疾容令休致以全晚節事¶
臣近以居官四十九年年已七十有四不能任事有招¶
清議乞放歸田里以終餘年等因節該奉聖㫖卿宿望¶
老臣方隆委任豈可遽求休致冝盡心職務不允所辭¶
<pb:KR2f0019_WYG_008-3b>¶
欽此欽遵又該臣奏委的衰老有疾乆妨賢路乞容致¶
仕以全晚節等因該奉聖㫖朕以卿耆徳舊臣已有㫖¶
勉留冝安心供職毋再固辭欽此欽遵臣以兵部係軍¶
政衙門邊報并常行公事繁冗日逐題奏事件用印臣¶
有疾不能朝參已將原掌印信咨送本部定奪該本部¶
題奉聖㫖印還着馬文升掌欽此欽遵又該臣奏宿疾¶
舉發一時調理未痊恐致有悮部事所據印信乞命本¶
部佐貳官暫且掌管候臣病痊之日另行具奏定奪等¶
<pb:KR2f0019_WYG_008-4a>¶
因節該聖㫖卿有疾暫免朝參在部用心辦事印信照¶
舊掌管欽此欽遵臣伏覩節奉綸音不勝感激雖粉骨¶
糜軀無以為報切思盡忠報國人臣事君之大本進禮¶
退義仕者始終之全節况七十致仕令典攸存臣年滿¶
七十以來累上封章懇乞休致俱未䝉俞允兹復陳情¶
乞歸田里再荷勉留兩辭印信又䝉暫勉朝叅在部辦¶
事此皆皇上天地委曲覆冒之恩不遺枯朽之意也伏¶
念臣本庸材荷䝉列聖洪恩官叨保傅職掌兵戎幸逢¶
<pb:KR2f0019_WYG_008-4b>¶
皇上備堯舜之徳撫盈成之運臣過䝉委任所以寢食¶
弗遑職掌之外累上封章期徳澤流布威武奮揚内安¶
黎庻外攝四夷少輔雍熙之治仰酬知遇之隆此臣之¶
愚忠素志天地鬼神之所共鍳者也豈敢輕棄禄秩甘¶
就閒散而辜皇上之恩但臣委的衰老加以疝疾舉發¶
艱於步履非醫藥所能治療一時不能赴部本部邦政¶
所司係國安危臣如仰遵成命勉强支持倘誤國事關¶
係非輕㣲臣始終之節罪責之加亦何惜哉是以昧死¶
<pb:KR2f0019_WYG_008-5a>¶
懇陳伏望皇上憐臣衰老有疾曾效犬馬微勞照例容¶
臣致仕得以生還田里少延殘喘數年臣舉家不勝感¶
戴天恩之至為此具本令家人馬浩親齎謹具奏聞伏¶
候勅㫖𢎞治十二年十月二十八日奏¶
　　賞勞官軍激勵鋭氣事¶
照得大同宣府延綏三鎮軍士數年以來逰奇兵大同¶
者常往延綏䇿應隔涉黄河數百餘里宣府者亦往大¶
同應援延綏却來大同截殺少則一二月多則三四月¶
<pb:KR2f0019_WYG_008-5b>¶
馬匹倒死隨要追陪及各鎮城堡見在操守馬步官軍¶
俱係聴調按伏防禦殺賊之數馬軍常出朋合買馬銀¶
兩委的十分艱難加以邊地苦寒誠為可憫自𢎞治元¶
年荷䝉朝廷溥賞銀兩𢎞治十年又䝉欽賞逰奇官軍¶
之後至今數年未沾恩澤今大冦近邊勢甚猖獗軍威¶
挫損士氣消沮正係激勵人心奮勇効力之秋伏望皇¶
上重念邊軍艱苦斷自宸衷將三鎮操備防守馬步官¶
軍并偏頭關遊兵每員名量賞官銀若干兩其三鎮逺¶
<pb:KR2f0019_WYG_008-6a>¶
調出征遊奇二兵勞苦尤甚亦合量為加賞以濟困敝¶
則彼心感恩思報而奮勇克敵矣但此等恩典出自朝¶
廷非臣等所敢擅擬伏乞聖明裁處緣係乞賞邊軍以¶
激勵鋭氣事理未敢擅便謹題請㫖𢎞治十三年四月¶
二十五日題¶
　　成造堅利甲兵以防邉患事¶
照得克敵制勝固在乎官軍之奮勇尤在乎甲兵之堅¶
利甲不堅則不能以遮矢石兵不利則不能以挫賊鋒¶
<pb:KR2f0019_WYG_008-6b>¶
故古人云甲不堅是以其卒與敵也盖言不以人命為¶
重而喪於敵矣然則有天下國家而欲盛武備以捍禦¶
强敵者其甲兵豈可以不堅利也哉本部向因天下衛¶
所年例成造軍器有名無實徒費錢糧俱不堪用已經¶
奏准行移内府兵仗局成造盔甲腰刀斬馬大刀長牌¶
弓箭等項發去浙江等都司團局照様成造已有解到¶
之數俱為可用今看得凡京營官軍每遇出征止關與¶
軍器局所造盔甲其甲中不掩心下不遮臍袖口太寛¶
<pb:KR2f0019_WYG_008-7a>¶
又多壓肩不掩心則不能遮矢䄂寛壓肩則不能開弓¶
且重二十四五斤而甲葉不堅軍士豈能披之而盔尤¶
平常甲靣布多藍色不以盛軍容而振軍威臨敵誠為¶
誤事况今邊方多事正係繕甲利兵之日臣文升任南¶
京兵部尚書叅贊機務之時南京軍器局所造軍器每¶
年内外守備叅贊官員親詣本局試驗其甲頗堅甲靣¶
布色亦青但甲亦重二十斤以上袖亦壓肩不知前項¶
軍器置之何用即今京庫闕少盔甲如䝉乞勅兵仗局¶
<pb:KR2f0019_WYG_008-7b>¶
成造上様盔甲各二頂副腰刀二把其甲重十八斤盔¶
二斤半發與兩京軍器局令管局内外官員照様成造¶
務將甲葉冷端數百錘使之十分堅固擲地有聲方為¶
得法甲靣務要青布用火漆釘釘之若用線穿者其線¶
亦要精緻而盔要低矮不冝太髙亦須端到自不生鏽¶
在京軍器局所造軍器合亦照南京事例團營提督内¶
外官并工部堂上官每年公同給事中御史試驗一次¶
如有不如式者令其依式成造其給事中御史仍照舊¶
<pb:KR2f0019_WYG_008-8a>¶
例按季試驗若有成造不如法者許其具奏罪坐管工¶
官員仍行南京工部查勘南京軍器局所造軍器各有¶
若干具數作急囘奏應否行取前來備用工部徑自具¶
奏定奪臣等職掌兵戎亦司軍器况官軍戰陣勝負係¶
乎甲兵堅利何如故敢僭陳伏乞聖明留意俯賜施行¶
臣等不勝幸甚緣係照様成造堅利甲兵以防邉患事¶
理未敢擅便謹題請㫖𢎞治十三年五月十一日題¶
　　乞恩憐憫衰老容令休致事¶
<pb:KR2f0019_WYG_008-8b>¶
近該本部咨該准禮部咨為星變事近聞欽天監奏有¶
彗星之異中外臣民皆相𫝊駭况雲南地震之變尤異¶
尋常即今邊方告警敵情叵測天時人事實切憂思是¶
皆文武大小官員不能仰承徳意勉修職業致此變異¶
乞勅内外臣工勉圗修省等因備由轉行到臣除痛加¶
修省及時禦敵安邊合行事冝節次具奏外又准吏部¶
咨兩京六部等衙門堂上官俱係大臣中間衰疾未副¶
人望者行令各官自陳等因前來照得臣成化二十二¶
<pb:KR2f0019_WYG_008-9a>¶
年任兵部尚書未幾改南京兵部叅贊機務成化二十¶
三年十一月欽䝉聖恩改臣都察院左都御史𢎞治元¶
年七月内欽命臣同太監傅恭李良保國公朱永襄城¶
伯李瑾提督團營操練軍馬𢎞治二年二月内復䝉改¶
臣兵部尚書尋加太子少保復陞太子太保又陞少保¶
兼太子太傅切念臣夲庸材荷䝉列聖天地覆載之恩¶
歴官五十年恭事皇上一十三載自愧徳薄才踈夙夜¶
在公罔敢怠忽勞心焦思寢食弗遑期效涓涘之報少¶
<pb:KR2f0019_WYG_008-9b>¶
酬知遇之恩仰惟皇上堯舜之聖禹湯之仁冝乎兩儀¶
奠位五辰順序夫何𤣥象示警坤道未寧敵冦跳梁於¶
邊陲盗賊充斥於荆楚此固上天仁愛皇上之恩實由¶
臣官居保傅職掌兵戎不能論道以燮理隂陽盡心而¶
修舉邦政致召前項災變罪莫能逭當兹邊方多事之¶
秋固非臣敢求退之日但古者凡遇災變必䇿免大臣¶
以回天意臣實居大臣之列冝先罷去况臣犬馬之年¶
七十有五前此八上封章懇乞歸田俱未䝉俞允今臣¶
<pb:KR2f0019_WYG_008-10a>¶
步履雖若强健而精神實為内衰兼素有脾胃疝氣之¶
疾飲食不多近日勞心稍過輙生暈眩須少寢片時方¶
淂蘇息臣每思之歴官年乆賦性愚直見惡於人者衆¶
今衰老之年才力有限恐處分&KR0446;冝有誤國家大事萬¶
死何贖伏望皇上憫臣衰老曾效犬馬微勞容臣致仕¶
保全始終别選賢能以代其任臣不勝感戴天恩之至¶
為此具本親齎謹具奏聞伏候勅㫖𢎞治十三年五月¶
十五日奏¶
<pb:KR2f0019_WYG_008-10b>¶
　　釐正選法事¶
檢照我朝所定諸司職掌吏部文選清吏司所掌首開¶
選官一作闕凡内外官員考滿侍親致仕丁憂殘疾考¶
功司勲來付案呈本部立案作闕𩔖冩闕本赴内詮註¶
一𩔖選凡考功付到考滿官司勲付到起復官及内外¶
衙門送到降用裁減截替别用官員就凴來文附簿立¶
案案呈本部審實相同比例無差就便謄録選本引選¶
又聞進士監生通經秀才人材孝亷賢良方正等項俱凴¶
<pb:KR2f0019_WYG_008-11a>¶
來文附簿責供年籍住址出身名色引奏選用大意謂¶
凡内外衙門將事故官員開闕到部明白立案作闕然¶
後照闕行取各衙門該選進士監生人等并九年考滿¶
及三考冠帶聴選官員考驗停當分成等第一具開闕¶
本一具選本引奏選用䝉朝廷照闕逐項用選官印子¶
某人至某人某官以合原闕之數用選官印子即朝廷¶
欽選也候用印子已定本部遵奉欽定職銜照闕除授¶
在内者就令到任在外者給凴到任選法始終大意如¶
<pb:KR2f0019_WYG_008-11b>¶
此職掌開載甚明萬世所當遵守今在京大小官員及¶
在外方靣知府等官有闕俱據闕推舉相應官員隨即¶
具奏銓補准大選在内或闕主事評事司務行人等官¶
在外或闕知州通判推官知縣等官或三四百闕或五¶
六百闕不知始自何年行取該選人等查考停當止具¶
選本不具闕本引奏選用若無闕本朝廷凴何銓選某¶
人為某官該若干員且選法首開作闕盖有闕則補官¶
若選官不具闕本殊與職掌所載選法不合臣等再三¶
<pb:KR2f0019_WYG_008-12a>¶
思維實為闕典若不具奏釐正誠恐因襲年乆選法愈¶
致廢弛猝難興舉所係非細合無今後凡遇大選先令¶
該司官於闕内宻切查算内外各衙門開到大小員闕¶
共若干然後照例挨次取辦事進士聴選監生并九年¶
考滿該陞該降及三考冠帶聴選官應考試者照例考¶
試分成等第臨選之時照依職掌一具闕本一具選本¶
其闕本止開總數通行連人引奏選用候用印子已定¶
臣等於午門外選官房内共同吏科都給事中遵奉欽¶
<pb:KR2f0019_WYG_008-12b>¶
定職銜照依闕帖填註相應衙門其餘掛榜抄選等項¶
照舊施行庻選法舊規不致廢墜歴年習弊得以清除¶
而將來有所持循矣緣係釐正選法事理未敢擅便謹¶
題請㫖¶
　　再乞天恩容令休致以避賢路事¶
臣昨以年今七十有五夏初北敵入攻大同勢甚猖獗¶
臣以籌畫邊務調度軍馬時值盛暑勞心太過以致眼¶
目昏花精神衰憊委的年老不能任事乞容休致等因¶
<pb:KR2f0019_WYG_008-13a>¶
具奏節該奉聖㫖卿宿望老臣熟諳兵政委任方隆豈¶
可引年屢求休致所辭不允欽此欽遵臣伏覩綸音益¶
切感激仰惟皇上聰明英武睿知仁慈踐祚以來任賢¶
不貳如臣庸愚亦䝉委任俾典兵戎且加重職此誠千¶
百載之一遇也故臣之圗報寢食不遑妻孥莫顧誓竭¶
報國之忠期輔堯舜之治以身徇國死而後已因年踰¶
致仕之期前此累乞休致俱未䝉俞允今復懇乞歸田¶
重荷勉留此皆天地委曲覆冒之恩也臣益當勉罄疲¶
<pb:KR2f0019_WYG_008-13b>¶
駑以圗報稱但臣委的年耄志衰弗克濟事雖聖主之¶
恩不忍棄去而在臣之勢自不敢留若再列班行必重招¶
物議縱容立朝心實忸怩亦不能展布四體以辦政務¶
或又加臣以貪禄固寵不知止足則臣之晚節終不能¶
保伏望皇上憫臣衰老察臣愚衷早放致仕以避賢路¶
或削去官秩罷歸田里少延殘喘以終餘年臣不勝感¶
戴天恩之至為此具本親齎謹具奏聞伏候勅㫖𢎞治¶
十三年十月二十二日奏¶
<pb:KR2f0019_WYG_008-14a>¶
　¶
　¶
　¶
　¶
　¶
　¶
　¶
　¶
<pb:KR2f0019_WYG_008-14b>¶
　¶
　¶
　¶
　¶
　¶
　¶
　¶
　端肅奏議巻八¶
